# Allmänna villkor för GKS

> Version 1.0
>
> Giltiga fr o m 2023-03-01

## 1. Inledning

### 1.1

Dessa allmänna villkor (”**Villkoren**”) gäller för användning av programvaran GKS tillhandahållen av Simutek Aktiebolag, 556192-5024, Nyponvägen 2, SE-191 44 Sollentuna (”**SIMUTEK**”).

### 1.2

GKS tillhandahålls som ”Software as a Service”, vilket innebär att tillgång till GKS ges via någon av SIMUTEKs webbsidor utan att ett exemplar av programmet laddas ner till användarens enhet. Med ”**Kund**” avses den som ingår avtal med SIMUTEK om abonnemang av GKS genom undertecknande av offert eller orderbekräftelse ("**Orderbekräftelse**"). Bestämmelserna i Orderbekräftelsen skall alltid äga företräde framför dessa Villkor. Orderbekräftelsen tillsammans med dessa Villkor, [Personuppgiftsbiträdesavtalet](../dpa/dpa-v1.0.md) och eventuellt andra tillämpliga villkor utgör tillsammans ”**Avtalet**”.

### 1.3

GKS är ett verktyg som används för att effektivisera order- och kundhantering inom grafisk industri. GKS tillhandahålls i befintligt skick och uppdateras kontinuerligt. SIMUTEK strävar efter att tillhandahålla bästa möjliga produkter och tjänster, men tar inte ansvar för att Kunden uppnår specifika resultat eller utfall. Det är alltid Kunden som ansvarar för och måste avgöra GKS lämplighet för Kundens specifika utmaningar och behov. Vidare är det alltid Kundens ansvar att identifiera, bedöma och efterleva dess lagliga och andra skyldigheter, och Kunden får inte använda GKS på ett sätt som strider mot tillämpliga lagar och regler. Detta Avtal reglerar inte, och SIMUTEK är inte ansvarigt för, eventuella tredjepartslösningar som GKS kan integreras med.

## 2. Avtalsperiod och pris

### 2.1

Avtalet gäller under den tid som framgår av Orderbekräftelsen (”**Avtalsperioden**”), vilken kan vara tidsbestämd eller löpande. Om Kunden inte senast 90 dagar före Avtalsperiodens utgång sagt upp Avtalet, förlängs Avtalsperioden genom att övergå i ett löpande avtal med 90 dagars uppsägningstid för endera parten.

### 2.2

Uppsägning av Avtalet, oavsett anledning och oavsett vilken part som säger upp Avtalet, ska för att vara giltig vara skriftlig och tillställd den andra parten i enlighet med [avsnitt 11](tos-v1.0.md#11.-meddelanden) nedan.

### 2.3

Kunden skall erlägga en avgift för Nyttjanderätten (se vidare [avsnitt 3](tos-v1.0.md#3.-upplatelses-omfattning-och-begraensning)) för den inledande Avtalsperioden och varje eventuell förlängning därav. Avgiftens belopp, exklusive mervärdesskatt, följer av Orderbekräftelsen och förfallodatum samt betalningsinstruktioner följer av separat faktura från SIMUTEK.

### 2.4

SIMUTEK har rätt att en gång per kalenderår ändra samtliga avgifter i överensstämmelse med förändringen enligt det av SCB publicerade Labor Cost Index för tjänstemän (LCI tjm) preliminärt index, SNI 2007 kod J (Informations- och kommunikationsverksamhet). Sådana förändringar ska för löpande Avtalsperioder få effekt omedelbart, och för tidsbestämda Avtalsperioder ska sådana förändringar få effekt vid eventuell förnyelse eller övergång till löpande Avtalsperiod.

### 2.5

SIMUTEK kan vidare under Avtalsperioden komma att göra andra förändringar av avgifterna. Om Kunden har en tidsbestämd Avtalsperiod får sådana förändringar effekt 90 dagar efter att Kundens meddelats därom och tidigast vid förnyelse av Avtalsperioden eller övergång till löpande Avtalsperiod, såvida inte parterna kommer överens om annat. Om Kundens Avtalsperiod är löpande så får sådana förändringar effekt 90 dagar efter att Kunden meddelats därom.

### 2.6

Vid försenad betalning utgår dröjsmålsränta från och med förfallodagen, med en räntesats per månad på 1.5 procentenheter. I händelse av Kundens betalningsdröjsmål äger SIMUTEK rätt att stoppa Kundens tillgång till GKS, och betalningsdröjsmål om mer än 30 dagar ska betraktas som ett väsentligt avtalsbrott vilket ger SIMUTEK rätt att säga upp Avtalet med omedelbar verkan, se vidare [avsnitt 9](tos-v1.0.md#9.-kundens-avtalsbrott-och-ansvar) nedan. SIMUTEKs uppsägning på grund av Kundens betalningsdröjsmål befriar dock inte Kunden från dess betalningsskyldighet.

## 3. Upplåtelses omfattning och begränsning

### 3.1

Genom Avtalet får Kunden en tidsbegränsad och icke-exklusiv nyttjanderätt till GKS (”**Nyttjanderätten**”). Alla andra eventuella rättigheter avseende GKS, inklusive men inte begränsat till äganderätt eller immateriella rättigheter, tillkommer SIMUTEK och inget i Avtalet ändrar detta.

### 3.2

Nyttjanderätten gäller under Avtalsperioden under förutsättning att Kunden fullgör dess betalningsskyldighet enligt [avsnitt 2](tos-v1.0.md#2.-avtalsperiod-och-pris) ovan.

### 3.3

Nyttjanderätten är begränsad till Kundens användning inom dennes affärsverksamhet och för det antal användare som angivits i Orderbekräftelse eller senare överenskommits. Inloggningsuppgifter är personliga och Kunden ansvarar för att flera individer inte använder samma inloggningsuppgifter, samt att inloggningsuppgifter hålls skyddade av Kunden och/eller dess användare, samt ska vid misstanke om missbruk av inloggningsuppgifter eller obehörig tillgång till sådana omedelbart meddela SIMUTEK därom.

### 3.4

Nyttjanderätten omfattar samtliga uppdateringar av GKS (för inkluderade produkter och tjänster enligt Orderbekräftelsen) som görs allmänt tillgängliga av SIMUTEK men inte eventuella tilläggstjänster eller tilläggsfunktioner som SIMUTEK kan komma att erbjuda.

## 4. Förbud mot kopiering och överlåtelse mm.

### 4.1

Kunden får inte på något sätt kopiera eller ändra något i GKS. Kunden får inte ta bort, förstöra eller ändra eventuella uppgifter om rättigheter av något slag kopplat till GKS. Kunden får inte försöka komma åt eller på något sätt utröna GKS källkod.

### 4.2

Kunden får inte till tredje part upplåta eller överlåta Nyttjanderätten, eller på annat sätt till tredje part tillhandahålla hela eller delar av GKS, utan SIMUTEKs på förhand skriftliga medgivande.

### 4.3

Kunden är ansvarig för att alla som använder GKS genom Kundens konto agerar i enlighet med Avtalet, inklusive men inte begränsat till detta [avsnitt 4](tos-v1.0.md#4.-foerbud-mot-kopiering-och-oeverlatelse-mm.).

## 5. Kundens data mm.

### 5.1

Kunden tillhörig information, dokumentation, material och annan data som Kunden i enlighet med Avtalet behandlar i GKS (”**Kundens Data**”) utgör Kundens egen eller licenserade egendom, och inget i Avtalet ändrar detta.

### 5.2

Kunden ansvarar för att Kundens Data inte är behäftat med virus eller på annat sätt kan skada eller inverka negativt på GKS eller SIMUTEKs system i övrigt.

### 5.3

Kunden ansvarar för att Kundens Data inte gör intrång i tredje parts immateriella rättigheter. Kunden garanterar vidare att skydda SIMUTEK mot alla eventuella anspråk framställda mot SIMUTEK på grund av Kundens Data, samt att hålla SIMUTEK skadeslös för tredje parts anspråk som grundar sig i Kundens brott mot detta [avsnitt 5](tos-v1.0.md#5.-kundens-data-mm.).

### 5.4

SIMUTEK har rätt att använda Kundens Data för att fullgöra sina åtaganden gentemot Kunden enligt Avtalet, såsom men inte begränsat till att administrera Kundens konto, tillhandahålla GKS och eventuell support till Kunden. SIMUTEK har vidare rätt att använda Kundens Data i aggregerad och anonymiserad form för att analysera användning och utveckla sina produkter och tjänster.

### 5.5

Vid Avtalets upphörande ska Kundens Data raderas så snart det är rimligen möjligt, såvida parterna inte kommer överens om annat senast 30 dagar efter Avtalets upphörande.

## 6. Fel och driftsavbrott mm.

### 6.1

Om Kunden upptäcker fel i GKS ska Kunden utan dröjsmål reklamera felet till SIMUTEK. SIMUTEK ska åtgärda väsentliga fel så snart det är möjligt. SIMUTEK förbehåller sig rätten att avgöra om ett anmält fel är väsentligt eller inte.

### 6.2

För underhåll och uppdateringar kan SIMUTEK behöva tillfälligt avbryta Kundens tillgång till GKS eller delar därav. Om Kunden på grund av sådant driftsavbrott inte kan använda GKS är Kundens rätt till åtgärd, kompensation eller annan rätt till ersättning för skada begränsad till vad som följer enligt nedan ([Avsnitt 8](tos-v1.0.md#8.-simuteks-ansvar-och-ansvarsbegraensning) nedan kan inte användas som grund för ersättningsanspråk kopplat till fel och driftsavbrott). Som ersättningsgrundande driftsavbrott räknas dock inte av SIMUTEK planerade driftsavbrott som aviserats i skälig tid i förväg, och inte heller driftsavbrott som beror på omständigheter utanför SIMUTEKs rimliga kontroll, såsom Kundens webbläsare eller internetanslutning eller andra produkter och tjänster som GKS hos Kunden är kopplat till eller integrerat med.

### 6.3

Driftsavbrott som varar under 2 arbetsdagar eller mer i följd berättigar Kunden till förlängd Avtalsperiod om 1 månad utan ytterligare kostnader.

### 6.4

Vid driftsavbrott som varar under 15 arbetsdagar eller mer i följd har Kunden rätt att säga upp Avtalet med omedelbar verkan, och har då även rätt till återbetalning av redan betalade avgifter som är hänförliga till en period efter dagen för uppsägningen.

### 6.5

För att rätten enligt ovan inte ska förfalla, ska en begäran om ersättning eller uppsägning enligt ovan framställas skriftligen till SIMUTEK senast 3 månader efter att relevant driftsavbrott ägt rum.

## 7. Ändringar och tillägg

### 7.1

SIMUTEK har rätt att när som helst göra sådana förändringar av och tillägg till GKS och/eller Villkoren som SIMUTEK finner lämpligt. Vid förändringar som på ett väsentligt och negativt sätt påverkar Kundens möjlighet att använda GKS, äger Kunden rätt att säga upp Avtalet omedelbart med samma effekt som gäller enligt [punkt 6.4](tos-v1.0.md#6.4).

### 7.2

Väsentliga förändringar i GKS ska Kunden informeras om på lämpligt sätt senast i samband med att förändringarna genomförs. Eventuella förändringar i Villkoren ska meddelas Kunden senast 30 dagar innan förändringarna träder i kraft.

## 8. SIMUTEKs ansvar och ansvarsbegränsning

### 8.1

SIMUTEK ansvarar för att Kundens användning av GKS inte gör intrång i tredje parts immateriella rättigheter. SIMUTEK åtar sig att hålla Kunden skadeslös avseende krav från tredje part som grundas på att Kundens användning av GKS gör intrång i sådan tredje parts immateriella rättigheter. SIMUTEKs ansvar enligt denna [punkt 8.1](tos-v1.0.md#8.1) förutsätter dock att Kunden använt GKS endast i enlighet med samtliga bestämmelser som följer av Avtalet, och att Kundens skada uppstår till följd av laga kraft vunnen dom eller en av SIMUTEK skriftligen godkänd förlikning.

### 8.2

SIMUTEKs ansvar enligt [punkt 8.1](tos-v1.0.md#8.1) förutsätter vidare att (i) Kunden utan dröjsmål skriftligen underrättar SIMUTEK om de intrångskrav som riktas mot Kunden, (ii) SIMUTEK ges full rätt att ensam besluta hur rättsprocessen ska bedrivas, och att (iii) Kunden agerar i enlighet med SIMUTEKs instruktioner och på egen bekostnad ger SIMUTEK den skäliga assistans som SIMUTEK begär. Kunden ska vidare framställa skadeståndsanspråk mot SIMUTEK senast 3 månader efter att Kunden märkt eller borde ha märkt grunden för kravet, dock alltid senast 6 månader från det att skada uppstått.

### 8.3

SIMUTEKs ansvar hänförligt till GKS är begränsat till vad som stadgas i detta [avsnitt 8](tos-v1.0.md#8.-simuteks-ansvar-och-ansvarsbegraensning). I tillägg till vad som följer av punkterna ovan i detta avsnitt, är SIMUTEKs totala ansvar för direkta skador begränsat till 15% av vad Kunden betalat för GKS hänförligt till närmast föregående 12-månadersperiod (och om avtalstiden bakåt är kortare än 12 månader, ska SIMUTEKS ansvar för direkta skador vara begränsat till 15% av det genomsnittliga månatliga värdet som Kunden betalat för multiplicerat med 12). Under inga omständigheter ansvarar SIMUTEK för några indirekta skador, förluster eller kostnader hänförliga till användandet av GKS eller Kundens Data. SIMUTEK ansvarar inte heller för några indirekta skador, förluster eller kostnader hänförliga till det förhållandet att GKS inte har kunnat användas av någon anledning.

## 9. Kundens avtalsbrott och ansvar

### 9.1

SIMUTEK äger rätt att med omedelbar verkan stoppa Kundens tillgång till GKS om SIMUTEK skäligen misstänker att Kunden har brutit, bryter eller kan komma att bryta mot Avtalet.

### 9.2

SIMUTEK äger rätt att med omedelbar verkan säga upp Avtalet i händelse av Kundens väsentliga eller upprepade brott mot Avtalet.

### 9.3

Kunden ska hålla SIMUTEK skadeslös för samtliga direkta och indirekt skador, förluster eller kostnader som åsamkas SIMUTEK till följd av Kundens brott mot Avtalet.

## 10. Sekretess

### 10.1

Vardera part (den ”**Mottagande parten**”) ska hålla den andra partens (den ”**Avslöjande parten**”) Konfidentiella Information hemlig och ska:

#### 10.1.1

inte (och ska inte låta någon tredje part) använda sådan Konfidentiell Information för andra ändamål än för utövande av rättigheter och fullgörande av förpliktelser enligt detta Avtal (ett ”**Tillåtet Ändamål**”;

#### 10.1.2

inte på något sätt bekräfta, förneka eller avslöja till någon tredje part, kopiera eller använda Konfidentiell Information på annat sätt är som uttryckligen följer av [punkt 10.2](tos-v1.0.md#10.2);

#### 10.1.3

vidta (på egen bekostnad) alla rimliga säkerhetsåtgärder för att skydda den Konfidentiella Informationen; och

#### 10.1.4

meddela den Avslöjande parten omedelbart vid upptäckt av obehörig användning eller röjande av den Konfidentiella Informationen och ska samarbeta med den Avslöjande parten för att förhindra ytterligare obehörig användning eller röjande.

### 10.2

En Mottagande part får avslöja den Avslöjande partens Konfidentiella Information till sådana av sina representanter som behöver känna till informationen för Tillåtet Ändamål och ska säkerställa att sådana representanter känner till och efterlever bestämmelserna i detta avsnitt.

### 10.3

Om någon Konfidentiell Information måste utlämnas enligt lag, eller på grund av krav från domstol eller myndighet mot den Mottagande parten, ska den Mottagande parten, i den mån det är tillåtet enligt lag, meddela den Avslöjande parten om omständigheterna och omfattningen av utlämnandet så snart som är rimligen möjligt innan utlämnandet ska ske.

### 10.4

”**Konfidentiell Information**” avser all information, oavsett form, som avser: existensen, förhandlingar om och villkor enligt detta Avtal; verksamhetens affärer och processer (inklusive Kundens Data), kunder, leverantörer, utveckling, företagshemligheter, know how, personal och immateriella rättigheter för endera parten eller annan information som rimligen kan antas vara konfidentiell, men exkluderar information som har blivit känt för den Mottagande parten oavsett detta Avtal eller som är allmänt känd.

## 11. Meddelanden

### 11.1

Meddelande om uppsägning eller andra meddelanden ska lämnas genom rekommenderat brev eller som elektroniskt meddelande till parternas meddelade e-postadresser.

### 11.2

Meddelandet ska anses ha kommit mottagaren tillhanda: (i) om avsänt med rekommenderat brev, 2 dagar efter avlämnandet för postbefordran; (ii) om avsänt som elektroniskt meddelande, då det elektroniska meddelandet kommit till mottagarens e-postadress.

## 12. Force Majeure

### 12.1

Om part förhindras att fullgöra sina förpliktelser av omständighet utanför partens kontroll som parten inte skäligen kunde förväntas ha räknat med vid Avtalets ingående och vars följder parten inte heller skäligen kunde ha undvikit eller övervunnit, ska detta utgöra befrielsegrund som medför framflyttning av tidpunkt för prestation och befrielse från andra påföljder under tid som den förhindrande omständigheten föreligger.

### 12.2

Den part som blir varse om att omständighet enligt [punkt 12.1](tos-v1.0.md#12.1) föreligger ska meddela den andra parten detta utan dröjsmål.

### 12.3

Om part förhindras fullgöra avtalet till väsentlig del under längre tid än 3 månader på grund av omständighet enligt [punkt 12.1](tos-v1.0.md#12.1), har den andra parten rätt att säga upp Avtalet.

## 13. Övrigt

### 13.1

I händelse av motstridiga villkor mellan dessa Villkor och andra skriftliga överenskommelser parterna emellan, ska sådana andra överenskommelser äga företräde.

### 13.2

Avtalet utgör parternas fullständiga reglering av alla frågor som Avtalet berör. Alla skriftliga eller muntliga åtaganden och utfästelser som föregått Avtalet ersätts av innehållet i Avtalet. Ändringar av och tillägg till Avtalet och Villkoren ska, såvida inte annat särskilt följer av Villkoren, vara skriftliga och undertecknade av båda parterna för att vara giltiga.

### 13.3

Avtalet får inte överlåtas till en tredje part utan den andra partens föregående skriftliga samtycke. SIMUTEK äger dock rätt att överlåta Avtalet till en tredje part om det sker i samband med överlåtelse av SIMUTEKs verksamhet eller del därav samt till tredje part inom SIMUTEKs företagsgrupp. SIMUTEK äger vidare rätt att överlåta sin rätt till betalning till tredje part.

### 13.4

Avsnitt 2, 3, 4, 5, 6, 8, 9, 10, 11, 12, 13 och 14 ska gälla även efter Avtalets upphörande.

## 14. Tvister

### 14.1

Tvist rörande tolkning och/eller tillämpning av Avtalet ska avgöras enligt svensk lag i allmän domstol där SIMUTEK har sitt säte.
